# -*- mode: mandoku-view; -*-
#+TITLE: 泊菴集
#+DATE: 2015-08-25 00:19:02.943885
#+PROPERTY: ID KR4e0086
#+PROPERTY: BASEEDITION WYG    
#+PROPERTY: JUAN 卷十四
<pb:KR4e0086_WYG_014-1a>¶
欽定四庫全書¶
　泊菴集巻十四¶
　　　　　　　　　　　　　　　明　梁潛　撰¶
　　銘¶
　　　素菴銘¶
翰林侍講兼左春坊左中允鄒君仲熙名其所居之室曰素菴¶
今翰林學士胡公記之矣君謂日相與至其菴之勤者無過予¶
宜銘之蓋予與君處者十五年矣其能知君宜無有過於予者¶
<pb:KR4e0086_WYG_014-1b>¶
君所居廣不盈丈軒楹户牖之通非有雕刻藻繪之飾也盤盂¶
牀几器用之設非有瑰竒靡麗之製也朝夕飲食酒漿脯脩之¶
供又非有牛羊膳羞之冨山藏海出之珍也然而羅列&KR0869;致充¶
牣乎其中翻繹披玩而不以厭者皆六經諸子百籍之書以及¶
秦漢以来九州四海金石所刻之文怡然以自得傲然¶
以相忘日之夕而尤忘倦者又皆一時賢人志士與之¶
相徃来講而求之之際不資之義理之精微則擇之文¶
字之奥雅不考之是非之得失則辨乎問學之純疵至¶
<pb:KR4e0086_WYG_014-2a>¶
其坦徑簡直渾朴無文有觸於己即發諸口非有回曲¶
隠避之嫌而人不以為病者盖亦其任情之真而莫逆¶
于心之深者有以為之也君為人質素如此而所居又¶
不為華飾此其菴之所以名也而非予其孰能知之也¶
哉君始自南康星子縣學教官入教太學自太學擢翰¶
林侍講尋又兼侍青宫十五六年之間榮名寵祿之至¶
而常泊然以自安澹然而自足視其在太學如在南康¶
時其居従臣如在太學時始終一致未嘗少變然則所¶
<pb:KR4e0086_WYG_014-2b>¶
謂素位而行不以富貴貧賤而動者君其庶㡬乎哉宜¶
乎其居之陋而其心有以自適也君平生尤力于學公¶
退之暇手不停披日抄書嘗萬言其學既宏矣故其文¶
有得於古作者之意尤深乃述其所以名菴之意為銘¶
其菴曰太羮不和大圭不琢破觚斵璞古道斯逺相古¶
至人含和内暢發為至文輝照萬象我視斯菴渾朴不¶
文素琴無弦𤣥酒在尊以悦我躬以燕諸友文在兹乎¶
銘之不朽¶
<pb:KR4e0086_WYG_014-3a>¶
　　　崇徳堂銘(并序/)¶
淦有隠君子曰章厥謨其為人清修自守不汨于流俗¶
而好學篤志進于道者不倦翰林學士解公過而愛之¶
為名其堂曰崇徳復書二大字俾掲之楣間使朝夕觀¶
覽以自警庶㡬見其徳之崇也予為銘曰惟道之修曰¶
惟崇徳日進于髙曰一簣是覆堂之孔幽潭潭渠渠豐¶
艸在階佳卉紛敷君子之樂敬兹明訓惟永永是若¶
　　　敏求齋銘(并序/)¶
<pb:KR4e0086_WYG_014-3b>¶
夫古人之學固有以魯得之者然能敏以求之亦古之¶
人之所難也生乎今之世學今之學而不知以古之道¶
自勉望其為古人之歸鮮矣古筠王子堅學於古而能¶
敏者于是進士濳彦鵬為題其齋曰敏求彦鵬又屬予¶
為之銘曰聖賢之學義理精微惟敏求之乃得其㡬動¶
静之際冲漠無朕其迹孔昭其㡬至隠欲心滋熾道心¶
滋微雷奮霆决審其要歸弗牽于欲弗尼于私勇徃弗¶
怠敬哉在兹¶
<pb:KR4e0086_WYG_014-4a>¶
　　　玩易齋銘為蕭棻題¶
有翼者齋亦孔之幽林木翳如春泉始流有翼者齋佳¶
卉環殖彼玩易君子于焉以息左圖右書簡帙紛披未¶
畫之前其㡬莫窺曰誠無為曰静無欲天地之心庶乎¶
可復山川春涵雨露時施淵黙霆奮孰測其幾魚躍于囦¶
鳴鶴在天既㑹厥理相忘於言素琴無絃尊則有酒薄¶
言酌之以介眉夀¶
　　　栁溪梁氏鍾銘(并序/)¶
<pb:KR4e0086_WYG_014-4b>¶
濳以淺陋之才遭逢聖主竊官禁林兼侍青宫雖寵榮¶
之已至曾愧懼之敢忘家有老母一弟混又典教外郡¶
闔門食指之既繁仰事俯育之未遂於是念君親之恩¶
厚而報稱之未遑也凜乎其不能已而子弟輩猶或恃¶
其不可恃之身而恬不知戒可乎哉因鑄小鍾以警昕¶
夕而系之銘曰惟惰與傲予匪攸聞惟恭惟敬乃裕厥¶
身勿二其心師于仁人克念厥訓永保有家¶
　　　蕭氏鍾銘(有序/)¶
<pb:KR4e0086_WYG_014-5a>¶
泰和城西栁溪之上為里人蕭𤣥輔之所居𤣥輔改築¶
其廬宏壯而髙明乃冶鐵為鍾于家以祀于神明以警¶
于昏暮而謂鍾者八音之宗衆樂之祖可以和神人而¶
格上下乃謁予為之銘且使後世子孫知作之所由始¶
也𤣥輔為人和易而恭敬事其祖母與母甚謹兄弟五¶
人相友愛尤篤過其閭入于其家孝愛之聲相接也于¶
是為之銘曰有嚴渠渠有翼其楹有銑在懸喤喤厥聲¶
衆律之凖八音是則一考一擊百神来格鏗鍧震揚聲¶
<pb:KR4e0086_WYG_014-5b>¶
聞于天何幽不即何隠不宣惟善之積氣乃至和氣感¶
聲應降祥孔多敬之弗怠延于孫子粤千百祀無有窮¶
已¶
　¶
　¶
　¶
　¶
　泊菴集巻十四¶
